---
titel: Guide til helbredstilstande
samlingstitel: Fælles Sprog III
original_dokument:
 - udgiver: KOMBIT - Kommunernes it-fællesskab
 - udgivelsesdato: 2022-08-19
 - forfatter: fn37
 - web_kilde: https://dok.kombit.dk/Media/638312215356913493/FSIII%20Guide%20til%20helbredstilstande.pdf
 - version: 1.6
konverteringsmetode: Manuel
forfatter:
 - Navn: Daniel Kjeldsmark Andreasen
   Organisation: ITK, Aarhus Kommune
version: 1
---

# Fælles Sprog III: Guide til helbredstilstande

## Indholdsfortegnelse

- [Indledning](#indledning)
- [Helbredstilstande](#helbredstilstande)
  1. [Funktionsniveau](#funktionsniveau)
  2. [Bevægeapparat**](#Bevægeapparat)
  3. [Ernæring**](#ernæring)
  4. [Hud og slimhinder**](#Hud-og-slimhinder)
  5. [Kommunikation**](#Kommunikation)
  6. [Psykosociale forhold**](#Psykosociale-forhold)
  7. [Respiration og cirkulation**](#Respiration-og-cirkulation)
  8. [Seksualitet**](#Seksualitet)
  9. [Smerter og sanseindtryk**](#Smerter-og-sanseindtryk)
  10. [Søvn og hvile**](#Søvn-og-hvile)
  11. [Viden og udvikling**](#Viden-og-udvikling)
  12. [Udskillelse af affaldsstoffer**](#Udskillelse-af-affaldsstoffer)

## Indledning

Guiden beskriver de enkelte helbredstilstande og hvordan de korrekt dokumenteres.

I tabellen er der indsat eksempler på vurdering fx typiske kendetegn, observationer, symptomer,
reaktioner og risici ved helbredstilstanden. Eksemplerne kan anvendes som inspiration til den
korte og præcise fritekst, der skal beskrive, hvordan tilstanden kommer til udtryk. Den forventede
tilstand fastlægges på baggrund af vurderingen.

Eksemplerne er ikke udtømmende.

Tilstandsområder mærket "**" sendes med i indlæggelsesrapporten fra kommunen til
sygehuset.

## Helbredstilstande

Helbredstilstand: Tilstande grupperet efter de 12 sygeplejefaglige
problemområder

Eksempler på vurdering: Eksempler på kort og præcis vurdering af,
hvordan problemet kommer til udtryk

 1. ### Funktionsniveau

    #### Problemer med personlig pleje
    Vælges når borger har problemer med at varetage personlig pleje som følge af sygdom, skade eller handicap, og hvor
    kompleksiteten eller en kritisk situation kræver et særligt kompetenceniveau hos personalet, eller ved brug for støtte
    til kropspleje, af- og påklædning og/eller toiletbesøg

    > _Eksempel_:
    >
    > Fx besvær med at varetage den daglige hygiejne, herunder kropspleje og toiletbesøg, som følge af andet helbredsproblem
    >
    #### Problemer med daglige aktiviteter
    Vælges når borgeren har problemer med at aretage daglige aktiviteter, og hvor kompleksiteten eller en kritisk situation
    kræver et særligt kompetenceniveau hos personalet.

     Fx behov for hjælp til koordinering og planlægning af daglige aktiviteter ved tab af fysisk-, mental- og social
    funktionsevne, eller ved brug for anden støtte til planlægning og koordinering af dagligdagen.

    > _Eksempel_:
    >
    > Fx manglende overblik og initiativ.
    >
 2. ### Bevægeapparat**

    #### Problemer med mobilitet og bevægelse
    Vælges når borgeren har problemer med bevægelses-forstyrrelser og problemer med at bevæge sig, forflytte sig, ændre
    kropsstilling eller ved inaktivitet som følge af sygdom, skade eller behandling, fx bivirkning af medicin, eller ved brug
    for anden støtte til at ændre kropsstilling, forflytning og/eller at bevæge sig omkring. Fx borgere med Parkinsons sygdom
    og essentiel tremor.

    > _Eksempel_:
    >
    > Fx tremor, bevægelseshæmning, ufrivillige bevægelser, muskelstivhed, lammelser, spasticitet, ledstivhed,
    > styringsbesvær eller nedsat muskelstyrke. Immobilitet, kontrakturer, svimmelhed, faldtendens, balanceproblemer.
    >
 3. ### Ernæring**

    #### Problemer med væskeindtag
    Vælges når borgeren har problemer med at indtage en korrekt mængde væske som følge af sygdom eller behandling, fx
    bivirkning af medicin, hvor der er risiko for dehydrering eller overhydrering, eller ved brug for anden støtte til
    væskeindtag.

    > _Eksempel_:
    >
    > Fx synkeproblemer, fejlsynkning, nedsat eller øget tørst, kvalme og opkast, træthed, forvirring og konfusion,
    > svimmelhed, nedsat hudturgor.
    >
    #### Problemer med fødeindtag
    Vælges når borgeren har problemer med at indtage eller optage ernæring og vitaminer/mineraler eller ved
    ernæringsbetingede stofskifteproblematikker som følge af sygdom eller behandling, fx bivirkning af medicin.

    Fx borgere med dysfagi eller korttarmssyndrom, eller andre der modtager ernæring enten parenteral eller via sonde, eller
    ved brug for anden støtte til fødeindtag.

    Tilstanden vælges også ved borgere med diabetes.

    > _Eksempel_:
    >
    > Fx tygge-/synkeproblemer, fejlsynkning, kvalme eller opkast, problemer med at optage eller indtage ernæring, vitaminer og
    > mineraler.
    >
    > Hvis borgeren har diabetes, beskrives de symptomer borgeren har ved for hypoeller hyperglykæmi.
    >
    > Hypoglykæmi – fx træthed, øget svedtendens, sitren/rysten, bleghed, svimmelhed, koncentrationsbesvær, ændret
    > adfærd.
    >
    > Hyperglykæmi – fx øget tørst og vandladning, mundtørhed, hudkløe, kvalme, træthed, vægttab.
    >
    #### Uhensigtsmæssig vægtændring
    Vælges når borgeren har problemer med pludselig vægtændring som følge af sygdom eller behandling, fx bivirkning af
    medicin, eller brug for anden støtte til at håndtere uplanlagt vægtændring.

    > _Eksempel_:
    >
    > Pludseligt vægttab eller vægtøgning.
    >
    #### Problemer med overvægt
    Vælges når borgeren har problemer med overvægt som følge af sygdom eller behandling, fx bivirkning af medicin, eller
    brug for anden støtte til at håndtere overvægt.

    > _Eksempel_:
    >
    > Fx højt BMI, vægtstigning, øget appetit, overspisning.
    >
    #### Problemer med undervægt
    Vælges når borgeren har problemer med vægttab og undervægt som følge af sygdom eller behandling, fx bivirkning af
    medicin, eller brug for anden støtte til at håndtere undervægt.

    > _Eksempel_:
    >
    > Fx lavt BMI, vægttab, småtspisende, manglende appetit, kvalme og/eller opkast, tygge-/synkeproblemer som følge af
    > dårlig tandstatus, træthed, mangel på energi, koncentrationsbesvær.
    >
 4. ### Hud og slimhinder**

    #### Problemer med kirurgisk sår
    Vælges når borgeren har problemer med sår, der er opstået som følge af et kirurgisk indgreb efter en operation, eller
    brug for anden støtte til behandling af kirurgisk sår.

    > _Eksempel_:
    >
    > Beskriv sårets placering, størrelse, udseende samt evt. gener såret medfører for borgeren.
    >
    > Fx sårbund, sårkant, sekretion og omkringliggende hud.
    >
    #### Problemer med diabetisk sår
    Vælges når borgeren har problemer med sår, der er opstået som en senkomplikation til diabetes, eller brug for anden
    støtte til behandling af diabetisk sår.

    > _Eksempel_:
    >
    > Beskriv sårets placering, størrelse, udseende samt evt. gener såret medfører for borgeren.
    >
    > Fx sårbund, sårkant, sekretion og omkringliggende hud.
    >
    #### Problemer med cancersår
    Vælges når borgeren har problemer med sår, der er opstået som følge af cancer og metastaser, eller brug for anden
    støtte til behandling af cancersår.

    > _Eksempel_:
    >
    > Beskriv sårets placering, størrelse, udseende samt evt. gener såret medfører for borgeren.
    >
    > Fx sårbund, sårkant, sekretion og omkringliggende hud.
    >
    #### Problemer med tryksår
    Vælges når borgeren har problemer med sår, der er opstået som følge af tryk og/eller shear, eller brug for anden
    støtte til behandling af tryksår.

    > _Eksempel_:
    >
    > Beskriv sårets placering, størrelse, udseende samt evt. gener såret medfører for borgeren.
    >
    > Fx sårbund, sårkant, sekretion og omkringliggende hud.
    >
    #### Problemer med arterielt sår
    Vælges når borgeren har problemer med sår, der er opstået som følge af nedsat arteriel blodtilførsel, eller brug for
    anden støtte til behandling af arterielt sår.

    > _Eksempel_:
    >
    > Beskriv sårets placering, størrelse, udseende samt evt. gener såret medfører for borgeren.
    >
    > Fx sårbund, sårkant, sekretion og omkringliggende hud.
    >
    #### Problemer med venøst sår
    Vælges når borgeren har problemer med sår, der er opstået som følge af venøs insufficiens, typisk manglende funktion
    af veneklapperne, eller brug for anden støtte til behandling af venøst sår.

    > _Eksempel_:
    >
    > Beskriv sårets placering, størrelse, udseende samt evt. gener såret medfører for borgeren.
    >
    > Fx sårbund, sårkant, sekretion og omkringliggende hud.
    >
    #### Problemer med blandingssår
    Vælges når borgeren har problemer med sår, der er opstået som følge af arteriel og venøs insufficiens, typisk en
    forværring af et venøst sår, eller brug for anden støtte til behandling af blandingssår.

    > _Eksempel_:
    >
    > Beskriv sårets placering, størrelse, udseende samt evt. gener såret medfører for borgeren.
    >
    > Fx sårbund, sårkant, sekretion og omkringliggende hud.
    >
    #### Problemer med traumesår
    Vælges når borgeren har problemer med sår, der er opstået som følge af traumer på hårdt væv og/eller bløddele.

    Fx efter fald eller anden ulykke, snitsår, hudafskrabninger, brandsår, ætsninger eller forfrysninger, eller brug for
    anden støtte til behandling af traumesår.

    > _Eksempel_:
    >
    > Beskriv sårets placering, størrelse, udseende samt evt. gener såret medfører for borgeren.
    >
    > Fx sårbund, sårkant, sekretion og omkringliggende hud.
    >
    #### Andre problemer med hud og slimhinder
    Vælges når borgeren har problemer med hud og slimhinder som ikke er sår.

    Fx borgere der har svampeinfektion, fnat eller MRSA, eller brug for anden støtte til behandling af hud- og
    slimhindeproblemer som ikke er sår.

    > _Eksempel_:
    >
    > Beskriv problemets placering, størrelse, udseende samt de evt. gener det medfører hos borgeren.
    >
    > Fx kløe, kradsemærker, udslet, skællende hud, rødme, eksem, ændringer i hudens farve, hvide belægninger, hudløshed,
    > blå mærker, ødemer.
    >
 5. ### Kommunikation**

    #### Problemer med kommunikation
    Vælges når borgeren har problemer med at tale, forstå, skrive, stave og læse som følge af sygdom, skade eller
    behandling, fx bivirkning af medicin. Fx borgere med en svær hjerneskade og/eller nedsat bevidsthedsniveau, eller brug for
    anden støtte til kommunikation.

    > _Eksempel_:
    >
    > Fx nedsat evne til at formulere behov og oplevelser verbalt eller nonverbalt. Nedsat evne til at anvende kropssprog, gøre
    > sig forståelig, kommunikere og/eller forstå andres kommunikation.
    >
    > Ekspressiv afasi, impressiv afasi, dysartri. Nedsat orienteringsevne eller nedsat bevidsthed.
    >
 6. ### Psykosociale forhold**

    #### Problemer med socialt samvær
    Vælges når borgeren har problemer med at håndtere socialt samvær, overholde sociale normer, interagere med andre eller
    etablere og opretholde relationer, eller brug for anden støtte til at fungere socialt

    > _Eksempel_:
    >
    > Fx indadvendt og menneskesky, trækker sig fra socialt samvær, udad reagerende eller grænseoverskridende adfærd.
    >
    #### Emotionelle problemer
    Vælges når borgeren har problemer med at håndtere følelser i forbindelse med kronisk sygdom, skade eller i forbindelse
    med livsbegivenheder, eller brug for anden støtte til at håndtere følelser.

    > _Eksempel_:
    >
    > Fx vedvarende tristhed, sorg, savn, tomhed, apati, rastløshed, smerte, vrede, angst, uro, affekt, aggressivitet,
    > lettelse, stress.
    >
    #### Problemer med misbrug
    Vælges når borgeren har problemer med vedvarende og skadelig brug af medicin, alkohol eller stoffer, der medfører
    legemlige, psykiske eller sociale problemer, eller brug for anden støtte til at håndtere misbrugsproblemer.

    > _Eksempel_:
    >
    > Fx abstinenser, rysten, svedeture, hovedpine, indre uro, tankemylder, fysiske smerter, selvdestruktiv adfærd,
    > humørsvingninger, nedsat egenomsorg.
    >
    #### Mentale problemer
    Vælges når borgeren har problemer med psykiske eller psykiatriske symptomer som følge af sygdom, skade eller behandling,
    fx bivirkning af medicin.

    Fx borgere med depression, bipolar lidelse, psykose, spiseforstyrrelse eller skizofreni, eller brug for anden støtte til at
    håndtere psykiske og psykiatriske symptomer

    > _Eksempel_:
    >
    > Fx tankeforstyrrelser, tvangstanker, tvangshandlinger, paranoia, forbier, koncentrationsbesvær, isolation, tristhed,
    > apati, manglende impulskontrol.
    >
 7. ### Respiration og cirkulation**

    #### Respirationsproblemer
    Vælges når borgeren har respirationsproblemer som følge af sygdom eller skade.

    Fx borgere med KOL, astma, lungebetændelse, trakeostomi, eller brug for anden støtte til håndtering af
    vejrtrækningsproblemer.

    > _Eksempel_:
    >
    > Fx dyspnø, takypnø eller apnø. Forlænget ekspir, fløjtende, rallende, hvæsende vejrtrækning. Stridor. Nedsat eller
    > manglende hostekraft. Hoste. Sejt, skummende, løst eller purulent ekspektorat. Cyanose, nedsat saturation.
    >
    #### Cirkulationsproblemer
    Vælges når borgeren har cirkulationsproblemer som følge af sygdom, skade eller behandling, fx bivirkning af medicin.

    Fx borgere med hjerte-kar-problemer, pacemaker, i AK-behandling, eller brug for støtte til håndtering af cardio-vaskulære
    problemer.

    > _Eksempel_:
    >
    > Fx hudmarmorering, bleg, kold, klam eller kølig hud. Feber, ødemer, cyanose, træthed, svimmelhed. Hypertension,
    > hypotension, bradycardi, takycardi,
    >
 8. ### Seksualitet**

    #### Problemer med seksualitet
    Vælges når borgeren har problemer ift. seksualitet som følge af sygdom, skade eller behandling, fx bivirkning af medicin,
    brug for anden støtte til seksuel aktivitet.

    > _Eksempel_:
    >
    > Fx nedsat, manglende eller øget seksuel lyst, erektionssvigt, impotens, samlejesmerter, samlivsforstyrrelser.
    >
 9. ### Smerter og sanseindtryk**

    #### Akutte smerter
    Vælges når borgeren har problemer med smerter karakteriseret ved, at de er pludseligt indsættende og af kort varighed som
    følge af sygdom eller skade, eller brug for anden støtte til at håndtere akutte smerter.

    > _Eksempel_:
    >
    > Beskriv hvordan smerten kommer til udtryk, styrke og udløsende faktorer. Fx dunkende, skærende, brændende, murrende,
    > kolik, jagende, strammende.
    >
    #### Periodevise smerter
    Vælges når borgeren har problemer med smerter som forekommer af og til som følge af sygdom eller skade, eller brug for
    anden støtte til at håndtere periodevise smerter.

    > _Eksempel_:
    >
    > Beskriv hvordan smerten kommer til udtryk, styrke og udløsende faktorer. Fx dunkende, skærende, brændende, murrende,
    > kolik, jagende, strammende.
    >
    #### Kroniske smerter
    Vælges når borgeren har problemer med smerter som har varet i mere end 6 måneder som følge af sygdom eller skade, eller
    brug for anden støtte til at håndtere kroniske smerter.

    > _Eksempel_:
    >
    > Beskriv hvordan smerten kommer til udtryk, styrke og udløsende faktorer. Fx dunkende, skærende, brændende, murrende,
    > kolik, jagende, strammende.
    >
    #### Problemer med synssans
    Vælges når borgeren har problemer med synssans som følge af sygdom eller skade. Fx borgere med grøn stær, grå stær
    eller øjeninfektion, eller brug for anden støtte til at kompensere for ændret synssans.

    > _Eksempel_:
    >
    > Fx nedsat syn eller blindhed. Gradvist aftagende syn, aftagende perifert syn, blændes nemt af lys, aftagende farvesyn.
    >
    > Infektion hvor der ses rødme, svien, kløe, irritation, sekret/pus i øjet.
    >
    #### Problemer med lugtesans
    Vælges når borgeren har problemer med lugtesans som følge af sygdom, skade eller behandling, fx bivirkning af medicin,
    eller brug for anden støtte til at kompensere for ændret lugtesans.

    > _Eksempel_:
    >
    > Fx manglende lugtesans, ændret lugtesans.
    >
    #### Problemer med hørelse
    Vælges når borgeren har problemer med hørelse som følge af sygdom eller skade, eller brug for anden støtte til at
    kompensere for ændret høresans.

    > _Eksempel_:
    >
    > Fx trykken for øret, smerter, kløe, svimmelhed, gener af ørevoks, susen eller ringen for ørene. Gener ved
    > baggrundsstøj, problemer med at høre dørklokke eller telefon.
    >
    #### Problemer med smagssans
    Vælges når borgeren har problemer med smagssans som følge af sygdom, skade eller behandling, fx bivirkning af medicin,
    eller brug for anden støtte til at kompensere for ændret smagssans.

    > _Eksempel_:
    >
    > Fx ændret eller manglende smagsoplevelse.
    >
    #### Problemer med følesans
    Vælges når borgeren har problemer med følesans som følge af sygdom, skade eller behandling, fx bivirkning af medicin.

    Fx borgere med nedsat følesans grundet diabetisk neuropati, eller brug for anden støtte til at kompensere for ændret
    følesans.

    > _Eksempel_:
    >
    > Fx snurrende, prikkende, sviende eller brændende fornemmelser i fingre og tæer, følelsen af at gå på vat,
    > hyperfølsom hud, smerte ved let berøring, nedsat/ændret følesans i huden.
    >
 10. ### Søvn og hvile**

    #### Døgnrytmeproblemer
    Vælges når borgeren har problemer med forstyrrelse af søvn og hvile som følge af sygdom, skade eller behandling, fx
    bivirkning af medicin, eller brug for anden støtte til at håndtere for manglende evne til at adskille dag og nat.

    > _Eksempel_:
    >
    > Fx problemer med at fastholde døgnets rytme, sover om dagen, vågner og er urolig om natten, udmattet, træt i perioder,
    > irritabel, mangler energi.
    >
    #### Søvnproblemer
    Vælges når borgeren har søvnproblemer som følge af sygdom, skade eller behandling, fx bivirkning af medicin.

    Fx borgere med narkolepsi, eller brug for anden støtte til at kompensere for dårlig søvnkvalitet.

    > _Eksempel_:
    >
    > Fx indsovningsbesvær, vågner om natten, afbrudt søvn, vågner tidligt, mareridt, livagtige eller ubehagelige drømme.
    > Træt, udmattet, mangler energi.
    >
 11. ### Viden og udvikling**

    #### Problemer med hukommelse
    Vælges når borgeren har problemer med hukommelsen som følge af sygdom, skade eller behandling, fx bivirkning af medicin.
    Fx borgere med demenssygdomme, eller brug for anden støtte til at huske, genkende og anvende tidligere erfaringer.

    > _Eksempel_:
    >
    > Fx glemsomhed, forvirring vedrørende tid og sted, vanskelighed med at finde ting, genkende og anvende tidligere
    > erfaringer.
    >
    #### Problemer med sygdomsindsigt
    Vælges når borgeren har problemer med egenomsorg og håndtering af egen sundhed, sygdom eller symptomer.

    Fx borgere der har tydelig føling ved diabetes, men ikke reagerer, eller borgere med demenssygdomme, der nægter at have
    problemer i dagligdagen, eller brug for anden støtte til at indse manglende evne til egenomsorg.

    > _Eksempel_:
    >
    > Fx afviser at være syg, afviser at have helbredsproblemer, manglende egenomsorg, overvurderer egne evner, uforstående
    > over for andres oplevelse af helbredsforandringer, ser ikke behov og vil ikke give samtykke til videregivelse af
    > helbredsoplysninger.
    >
    #### Problemer med indsigt i behandlingsformål
    Vælges når borgeren har problemer med at forstå formålet med behandlingen.

    Fx borgere med kroniske eller tilbagevendende sygdom, hvor behandling eller forebyggende behandling afsluttes
    uhensigtsmæssigt. Borgere med manglende evne til at give informeret samtykke til en behandling, eller brug for anden
    støtte til at forstå hensigt med behandling (compliance).

    > _Eksempel_:
    >
    > Fx manglende forståelse for formålet med behandling, manglende compliance i forhold til at gennemføre behandlingen.
    >
    #### Kognitive problemer
    Vælges når borgeren har kognitive problemer som følge af sygdom, skade eller behandling, fx bivirkning af medicin.

    Fx borgere med neglect eller delir, eller brug for anden støtte til logisk tænkning, tilegnelse af viden, overblik,
    planlægning og organisering.

    > _Eksempel_:
    >
    > Fx manglende evne til abstrakt tænkning, adfærdsregulering, tilegnelse af viden, overblik, koordinering, svigtende
    > dømmekraft, desorienteret, urolig, udad reagerende adfærd.
    >
 12. ### Udskillelse af affaldsstoffer**

    #### Problemer med vandladning
    Vælges når borgeren har problemer med vandladning som følge af sygdom, skade eller behandling, fx bivirkning af medicin.
    Fx borgere der er i dialysebehandling eller borgere med nefrostomi, urostomi, topkateter eller kateter à demeure, eller
    brug for anden støtte til at håndtere vandladningsproblemer, der ikke er inkontinens.

    > _Eksempel_:
    >
    > Fx svien og smerter ved vandladning, grumset og ildelugtende urin, blod i urinen, feber, hyppig vandladning,
    > lændesmerter, slap stråle, natlig vandladning, tømningsproblemer, efterdryp, hyppige men små urinmængder.
    >
    #### Problemer med urininkontinens
    Vælges når borgeren har problemer med stressinkontinens, tranginkontinens, blandingsinkontinens eller falsk inkontinens
    som følge af sygdom, skade eller behandling, fx bivirkning af medicin, eller brug for anden støtte til at håndtere
    urininkontinens.

    > _Eksempel_:
    >
    > Fx sivende urin, urinlækage ved host og nys, efterdryp, manglende blærekontrol.
    >
    #### Problemer med afføringsinkontinens
    Vælges når borgeren har problemer med afføringsinkontinens som følge af sygdom, skade eller behandling, fx bivirkning af
    medicin, eller brug for anden støtte til at håndtere afføringsproblemer/ styre afføring.

    > _Eksempel_:
    >
    > Fx problemer med at holde på eller styre afføring eller tarmluft.
    >
    #### Problemer med mave og tarm
    Vælges når borgeren har problemer med mave og tarm som følge af sygdom, skade eller behandling, fx bivirkning af medicin.

    Fx borgere med ileostomi, colostomi og sygdomme i lever, galdeveje eller hæmorider, eller brug for anden støtte til at
    håndtere fordøjelsesproblemer.

    > _Eksempel_:
    >
    > Fx smerter ved afføring, misfarvet og ildelugtende afføring, blødning og rifter ved endetarmen, diarre, obstipation,
    > trykkende fornemmelse i endetarmen, oppustethed, mavesmerter, nedsat appetit, kvalme, opkast.
    >
